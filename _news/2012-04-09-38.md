---
title: Νεκρός σε τροχαίο ο Πρόεδρος του Οδοντιατρικού Συλλόγου Μαγνησίας
date: 2012-04-09
img: 
---
"Ξεψύχησε στην άσφαλτο ο 55χρονος άνδρας..."

Συγκλονισμένη είναι η οικογένεια του 55χρονου, η σύζυγος και τα δύο παιδά του, για το 
χαμό του Παναγιώτη Μαργαρίτη σε τροχαίο δυστύχημα που σημειώθηκε την περασμένη Παρασκευή λίγο μετά τις 22:00 στην διασταύρωση των οδών Κουντουριώτη και Σολωμού στον Βόλο.

Ο άτυχος οδοντίατρος που οδηγούσε ένα δίκυκλο συγκρούστηκε με αυτοκίνητο που σύμφωνα με το e-volos φέρεται να παραβίασε την προτεραιότητα.

To IX τραυμάτισε θανάσιμα τον 55χρονο και στην συνέχεια τον εγκατέλειψε στο σημείο.

Όταν το ΕΚΑΒ Βόλου έφτασε στο σημείο, ήταν ήδη αργά για τον οδοντίατρο.

Μετά από έρευνες της αστυνομίας, βρέθηκε στα όρια του αυτοφώρου ο οδηγός του Ι.Χ. μάρκας Toyota RAV4 χρώματος ανθρακί. Πρόκειται για έναν 26χρονο ειδικευόμενο γιατρό στο Νοσοκομείο του Βόλου. Ο νεαρός γιατρός θα οδηγηθεί σήμερα στον Εισαγγελέα Βόλου, ενώ αντιμετωπίζει κατηγορίες για πρόκληση θανατηφόρου ατυχήματος και εγκατάλειψη θύματος. 

Η νεκρώσιμος ακολουθία για τον πρόεδρό Παναγιώτη Μαργαρίτη θα τελεστεί την Δευτέρα στον Ιερό Ναό του Αγίου Κωνσταντίνου στις 10.30 π.μ.