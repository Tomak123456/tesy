---
title: Εφαρμογή ηλεκτρονικής συνταγογράφησης
date: 2011-04-03
img: 
---
Σας ενημερώνουμε ότι από την 1/4/2011 το Ενιαίο Ταμείο Ανεξάρτητα Απασχολούμενων (Ε.Τ.Α.Α.) εντάσσεται στο πρόγραμμα ηλεκτρονικής συνταγογράφησης της Γ.Γ.Κ.Α.

Η περιγραφή του προγράμματος της ηλεκτρονικής συνταγογράφησης, όπως και αναλυτικές οδηγίες λειτουργίας του βρίσκονται στην ιστοσελίδα www.e-syntagografisi.gr.

Σας παρακαλούμε όπως ενημερώσετε τα μέλη σας προκειμένου να προετοιμαστούν για τη συμμετοχή τους στο πρόγραμμα. Αναλυτικές πληροφορίες σχετικά με την εγγραφή τους και τον απαραίτητο εξοπλισμό παρέχονται στην άνω διεύθυνση (www.e-syntagografisi.gr)

Σας επισημαίνουμε ότι μετά την 1/4/2011 δεν θα είναι δυνατή η συνταγογράφηση όπως και η εκτέλεση των συνταγών αν οι γιατροί, οι οδοντίατροι όπως και οι φαρμακοποιοί δεν έχουν τον απαραίτητο εξοπλισμό.

Σας παρακαλούμε, επίσης, όπως μας βοηθήσετε ως προς την ευρεία διάχυση της ενημέρωσης σχετικά με την ηλεκτρονική συνταγογράφηση, μέσω των επιστημονικών σας περιοδικών και με οποιοδήποτε άλλο τρόπο θεωρείτε εσείς πρόσφορο.

Επικοινωνία με τη Διεύθυνση Υγειονομικού του Ε.Τ.Α.Α.:

Ιστοσελίδα: www.etaa.gr , Ηλεκτρονική διεύθυνση: yy-etaa@tsmede.gr

Αρ. Τηλεφώνου: 2105217317-8,Αρ. Τηλεομοιότυπου:2105217407

Στη διάθεσή σας για οποιαδήποτε πληροφορία.

