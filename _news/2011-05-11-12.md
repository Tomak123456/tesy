---
title: Ενέργειες της Ε.Ο.Ο. αναφορικά με το Νόμο 3919/2011 για την απελευθέρωση του επαγγέλματος του οδοντιάτρου
date: 2011-05-11
img: 
---
Σχετικά με το Νόμο 3919/2011 ο οποίος αναφέρεται στην "Αρχή της επαγγελματικής ελευθερίας, κατάργηση αδικαιολόγητων περιορισμών στην πρόσβαση και στην άσκηση επαγγελμάτων" , η Ελληνική Οδοντιατρική Ομοσπονδία σε συνέχεια των επαφών της με το Υπουργείο Υγείας και Κοινωνικής Αλληλεγγύης, διά του Προέδρου Α. Κατσίκη και Γεν. Γραμματέα Π.Βίγλα, επισκέφθηκε στις 24/5/11 τον Γεν. Γραμματέα του Υπουργείου κ. Α. Δημόπουλο ο οποίος ενημέρωσε ότι το ζήτημα συζητήθηκε επανειλημμένα με τον Υπουργό Υγείας κ. Α. Λοβέρδο και αποφασίσθηκε τροπολογία στο Νόμο, η οποία πρόκειται να περάσει στη Βόυλή το απόγευμα της 24ης/5/2011 και η οποία αναφέρει:

"Οι προβλεπόμενες, από τα άρθρα 2 και 3 του Ν. 3919/2011 (ΦΕΚ Α΄ 32), προθεσμίες παρατείνονται μέχρι 3/1/2012για τα επαγγέλματα αρμοδιότητας του Υπουργείου Υγείας και Κοινωνικής Αλληλεγγύης".

Κατόπιν τούτου, δεν εφησυχάζουμε αλλά ζητάμε εκ νέου συνάντηση με τους Υπουργούς Υγείας και Οικονομικών, ώστε να δεχθούν τα εύλογα αιτήματά μας τα οποία έρχονται σε αντίθεση με την εφαρμογή αυτού του Νόμου

Για την Ελληνική Οδοντιατρική Ομοσπονδία

Ο Πρόεδρος                                                       Ο Γεν. Γραμματέας

Αθανάσιος Κατσίκης                                                Παναγιώτης Βίγλας