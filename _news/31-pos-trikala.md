---
title: 31η Πανθεσσαλική Οδοντοστοματολογική Σύνοδος στις 19-21 Απριλίου, 2024 
text: ' Μήνυμα του Προέδρου της Οργανωτικής Επιτροπής και του Ο.Σ.Τ.

Αγαπητές και αγαπητοί συνάδελφοι

Με μια καθυστέρηση 2 ετών η Πανθεσσαλική Οδοντοστοματολογική Σύνοδος επιστρέφει στην γενέτειρα πόλη του Ασκληπιού. Μετά από 30 και πλέον χρόνια πετυχημένης πορείας είναι μάλλον περιττό να τονίσουμε την αξία της και την εξέχουσα θέση της στις περιφερειακές-και όχι μόνο- συνόδους της χώρας.

Σε αγαστή συνεργασία με την Επιστημονική επιτροπή επενδύσαμε σε ένα πρόγραμμα που δεν καλύπτει απλώς όλο το φάσμα των σύγχρονων εξελίξεων στην επιστήμη μας αλλά δίνει έμφαση στην μετουσίωση της θεωρητικής γνώσης σε καθημερινή κλινική πράξη. Γι αυτό και το πρόγραμμα είναι πλούσιο τόσο σε εισηγήσεις όσο και σε κλινικά φροντιστήρια και πρακτικά σεμινάρια.

Παράλληλα, επειδή ένα Συνέδριο αποτελεί πάντοτε και μια ευκαιρία για κοινωνικές επαφές ήταν εξαρχής απόφασή μας να δώσουμε ένα ιδιαίτερο χρώμα στη διοργάνωση. Έτσι επιλέξαμε για τη διεξαγωγή της τον μοναδικής αισθητικής χώρο του Μύλου Ματσόπουλου και σχεδιάσαμε μια σειρά παράλληλων δράσεων και εκδηλώσεων κοινωνικού και ψυχαγωγικού χαρακτήρα.

Από την ιδιαιτέρως τιμητική θέση του Προέδρου της Οργανωτικής Επιτροπής θέλω να ευχαριστήσω από βάθους καρδιάς όλα τα μέλη της Οργανωτικής Επιτροπής, την Επιστημονική Επιτροπή , τους ομιλητές, τις εταιρείες και την Περιφερειακή Ενότητα Τρικάλων για την έμπρακτη στήριξη της προσπάθειάς μας και φυσικά όλους τους Συνέδρους για την παρουσία τους. Ένα ξεχωριστό ευχαριστώ οφείλουμε στον Δήμο Τρικκαίων και την e-Trikala για την παραχώρηση του χώρου και την βοήθειά τους στη διοργάνωση.

Με εκτίμηση

Κωνσταντίνος Ντουρτούνης

Πρόεδρος Οργανωτικής Επιτροπής 31ης Π.Ο.Σ.

Πρόεδρος Ο.Σ.Τρικάλων'

date: 04/04/2024
images:
- "/uploads/2024/04/afisa2024.png"
pdfs:
- "/uploads/2024/04/pro2024pos.pdf"

---
