---
title: Ανακοινωση για τις εισφορές του ΤΣΑΥ
date: 2012-12-07
img: 
---
Σας ενημερώνουμε ότι σύμφωνα με την ισχύουσα νομοθεσία οι εισφορές Β΄ εξαμήνου 2012 των ελευθέρως ασκούντων το επάγγελμα του υγειονομικών θα πρέπει να καταβληθούν μέχρι 31/12/2012. 

Το ατομικό ειδοποιητήριο, που απαιτείται για την εξόφληση των εισφορών, δεν θα σταλεί ταχυδρομικά, αλλά θα είναι διαθέσιμο στην ιστοσελίδα του Ταμείου (www.tsay.gr) από 17/12/2012. Μέσα από την ιστοσελίδα θα μπορείτε να κατεβάσετε το ειδοποιητήριο ή να επικοινωνήσετε με τους εξουσιοδοτημένους χρήστες του Ταμείου για τυχόν προβλήματα που θα προκύψουν. Η εξόφληση των εισφορών θα γίνει στις Τράπεζες (Ν3863/2010) σύμφωνα με τις οδηγίες που αναφέρονται σε αυτό. 

Ο υπολογισμός των ασφαλιστικών εισφορών, που αναφέρονται στα ειδοποιητήρια έχει βασιστεί στα στοιχεία που περιέχονται στον ασφαλιστικό σας φάκελο και επομένως σε περίπτωση, που τα στοιχεία αυτά είναι ανεπαρκή, ο υπολογισμός των εισφορών ενδέχεται να είναι λανθασμένος. Σε αυτή την περίπτωση, θα πρέπει άμεσα να γίνει διόρθωση των στοιχείων αυτών με την προσκόμιση των σχετικών δικαιολογητικών στην Κεντρική Υπηρεσία του Ταμείου ή στα κατά τόπους γραφεία του ΕΤΑΑ-Τ.Υ, προκειμένου να εκδοθεί νέο ειδοποιητήριο. 

Όσοι ασφαλισμένοι έχετε οφειλές από ασφαλιστικές εισφορές προηγουμένων εξαμήνων θα πρέπει να απευθυνθείτε στο Ταμείο (κεντρική η περιφερειακές υπηρεσίες) προκειμένου να σας εκδώσουν νέο ειδοποιητήριο. 

Τα τηλέφωνα και τα φαξ επικοινωνίας της κεντρικής υπηρεσίας και των περιφερειακών υπηρεσιών αναφέρονται στο τέλος της ανακοίνωσης. 

Προσοχή: 

1. Το ειδοποιητήριο είναι εξατομικευμένο. Οι ασφαλισμένοι καταβάλλουν τις εισφορές και μόνον αυτές, που αναφέρονται σε αυτό. Επίσης το ειδοποιητήριο δεν μπορεί να χρησιμοποιηθεί από άλλον ασφαλισμένο για την καταβολή των δικών του εισφορών. 

2. Εφόσον ο υπολογισμός των ασφαλιστικών σας εισφορών, σύμφωνα με τα στοιχεία που υπάρχουν στην Υπηρεσία, είναι σωστός, και εξοφλήσετε εμπρόθεσμα τις εισφορές, σας με την χρήση του ειδοποιητηρίου, δεν κρίνεται απαραίτητη η προσέλευσή σας στις Υπηρεσίες του Ταμείου για την αναγραφή της πληρωμής στο ασφαλιστικό βιβλιάριο, διότι οι καταβολές σας είναι καταχωρημένες στον ηλεκτρονικό σας φάκελο που τηρείται στο Ταμείο. 