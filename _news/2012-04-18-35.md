---
title: 21η Πανθεσσαλική Οδοντοστοματολογική Σύνοδος
date: 2012-04-18
img: 
---
Με ιδιαίτερη χαρά σας ανακοινώνουμε την διοργάνωση της 21ης Πανθεσσαλικής Οδοντοστοματολογικής Συνόδου , η οποία αποτελεί μια κοινή προσπάθεια των τεσσάρων Οδοντιατρικών Συλλόγων της Θεσσαλίας με τη συνδρομή της Στοματολογικής Εταιρείας Θεσσαλίας.

Αγαπητοί Συνάδελφοι,

Με ιδιαίτερη χαρά σας ανακοινώνουμε την διοργάνωση της 21ης Πανθεσσαλικής Οδοντοστοματολογικής Συνόδου , η οποία αποτελεί  μια  κοινή προσπάθεια των τεσσάρων Οδοντιατρικών Συλλόγων της Θεσσαλίας με τη συνδρομή της Στοματολογικής Εταιρείας Θεσσαλίας.

Εδώ και 21 χρόνια διοργανώνεται , με επιτυχία, χάρη στις συντονισμένες προσπάθειες των τεσσάρων συλλόγων, με σκοπό την αρτιότερη ενημέρωση των μελών μας αλλά και των λοιπών  συναδέλφων από άλλους Συλλόγους που θα παραβρεθούν.

Καταβάλουμε προσπάθειες, ώστε και φέτος, όπως και κάθε χρονιά, να καταρτίσουμε ένα πρόγραμμα, που θα καλύπτει  όσο το δυνατό περισσότερους τομείς της οδοντιατρικής, αλλά  και θέματα γενικού ενδιαφέροντος για το επάγγελμά μας, τα οποία ελπίζουμε να βρείτε ενδιαφέροντα!

Φέτος η Σύνοδος θα πραγματοποιηθεί στο Βόλο, στο Ξενοδοχείο Domotel Xenia Volou από Παρασκευή 18 έως Κυριακή 20 Μαΐου 2012.

Ελπίζουμε, πως όπως κάθε χρόνο, έτσι και φέτος, θα μας τιμήσετε με την παρουσία σας και θα περάσετε ένα ενδιαφέρον, ενημερωτικό και καιρού επιτρέποντος … απολαυστικό Μαγιάτικο τριήμερο στην όμορφη πόλη μας .!

Σας καλούμε να εντάξετε την Συνοδό μας στο πρόγραμμά σας και να φροντίσετε για τη συμμετοχή σας.

Σημειώνουμε πως το επιστημονικό πρόγραμμα της 21ης Συνόδου Θεσσαλίας θα τεθεί υπό την αξιολόγηση του Π.Ι.Σ. ώστε να μετά την έγκριση να χορηγεί 10 μόρια (credits) Συνεχούς Επαγγελματικής Επιμόρφωσης (CME-CPD) σύμφωνα με τα κριτήρια της EACCME-UEMS.

 

Με εκτίμηση,

Η Οργανωτική Επιτροπή