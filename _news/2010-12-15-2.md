---
title: ΣΥΜΜΕΤΟΧΗ ΣΤΗ 24ΩΡΗ ΑΠΕΡΓΙΑ Α.Δ.Ε.Δ.Υ - Γ.Σ.Ε.Ε. της 15ης Δεκεμβρίου
date: 2010-12-15
img: 
---
Το Διοικητικό Συμβούλιο του Οδοντιατρικού Συλλόγου Τρικάλων, συμφωνώντας με την απόφαση της Ελληνικής Οδοντιατρικής Ομοσπονδίας, αποφάσισε τη συμμετοχή του στην Απεργία της Γ.Σ.Ε.Ε.- Α.Δ.Ε.Δ.Υ. την Τετάρτη 15 Δεκεμβρίου 2010, εκφράζοντας την αγανάκτησή του για:

Την παντελή έλλειψη του κοινωνικού κράτους, που προκύπτει με τη συστηματική απουσία του από τη συμμετοχή του στην Οδοντιατρική περίθαλψη των Ελλήνων ασφαλισμένων, μεσούσης της οικονομικής κρίσης που έχει φέρει  σε απόγνωση τον Έλληνα επαγγελματία

Τα νέα δυσβάσταχτα φορολογικά μέτρα και τη διαπόμπευση συλλήβδην των Οδοντιάτρων της χώρας με πράξεις, όπως η περαίωση, προκειμένου να αποφύγουν το φοροκυνηγητό, ενώ έχουν κάνει αυτοπεραίωση.

Την αυθαίρετη διαχείριση των οικονομικών των ασφαλιστικών Ταμείων μας και την αδυναμία λειτουργίας τους (αποδυνάμωσή τους από υπαλληλικό προσωπικό) που μεγαλώνουν την αγωνία μας για την προοπτική του Ταμείου μας και την δυνατότητα καταβολής σύνταξής μας.

Τη λήψη σημαντικών αποφάσεων και εφαρμογής μέτρων για τον κλάδο μας χωρίς την πρόσκλησή μας σε κοινωνικό διάλογο ( π.χ. προσχέδιο Νόμου για την Π.Φ.Υ., ένταξη ΙΚΑ-ΕΤΑΜ σε ένα ενιαίο Πρωτοβάθμιο Σύστημα Υγείας.)

