---
title: Δελτίο Τύπου της Ε.Ο.Ο.
date: 2011-09-30
img: 
---
ΕΛΛΗΝΙΚΗ ΟΔΟΝΤΙΑΤΡΙΚΗ ΟΜΟΣΠΟΝΔΙΑ

Θεμιστοκλέους 38, 106 78 ΑΘΗΝΑ τηλ. 210-3813380,2103303721,

Fax : 210 3834385 e-mail: eoo@otenet.gr

Αρ.Πρωτ. 1106  Φ 43 Αθήνα,

27 Σεπτεμβρίου 2011

 

Προς τους Οδοντιατρικούς Συλλόγους


ΔΕΛΤΙΟ ΤΥΠΟΥ

H Γενική Συνέλευση της Ελληνικής Οδοντιατρικής Ομοσπονδίας που συνήλθε το Σάββατο 24-9-2011 ασχολήθηκε με τα θέματα της Ημερήσιας Διάταξης που ήταν:

- Νέος φορέας Ε.Ο.Π.Υ.Υ.

- Νόμος 3919/2011

- Φορολογικό

- Ανταλλαγή ομολόγων Ε.Τ.Α.Α.

 Το Δ.Σ. της Ε.Ο.Ο. στην εισήγησή του παρουσίασε τις θέσεις του σχετικά με τα θέματα, οι οποίες έγιναν αποδεκτές από το Σώμα. Μετά τις τοποθετήσεις των μελών η Γ.Σ. εξέδωσε ψήφισμα.

 1o Θέμα Ε.Ο.Π.Υ.Υ.


ΘΕΣΕΙΣ ΤΗΣ ΕΟΟ

Ζητάμε να ενταχθεί η Οδοντιατρική στον κανονισμό παροχών του ΕΟΠΥΥ και να παρέχεται στους ασφαλισμένους του νέου ασφαλιστικού οργανισμού.

Να αναγνωριστούν οι οδοντιατρικές πράξεις με τις τιμές της κοστολόγησης της ΕΟΟ του 2006 οι οποίες έγιναν αποδεκτές από το ΚΕΣΥ.

Ο ΕΟΠΥΥ να καθορίσει το ποσό που διαθέτει για τις οδοντιατρικές πράξεις και να ορίσει το ποσοστό συμμετοχής του ως ασφαλιστικού οργανισμού και να ορίσει το ποσοστό συμμετοχής των ασφαλισμένων. Πιστεύουμε ότι το καλύτερο σύστημα παροχής των οδοντιατρικών υπηρεσιών είναι αυτό της ελεύθερης επιλογής γιατρού και της αμοιβής κατά πράξη και περίπτωση.

  2ο Θέμα: Νόμος 3919/2011


Η Ε.Ο.Ο. & οι Σύλλογοι καταγγέλλουν την ψήφιση του Ν.3919/11 ο οποίος παραδίδει την υγεία του Ελληνικού Λαού σε οργανωμένα ιδιωτικά συμφέροντα που έχουν μοναδικό σκοπό την εξασφάλιση υψηλότερων κερδών:

Στο νόμο που θα ψηφιστεί (εάν και εφόσον ψηφιστούν οι διατάξεις όπως η ίδια θα προτείνει), θεωρεί ότι ουδέποτε καταργήθηκαν οι περιορισμοί

Ζητούν από τον Υπουργό να εκδώσει υπουργική απόφαση που να θεσπίζει κριτήρια

Εξακολουθεί να ζητά την έκδοση ΠΔ για την εξαίρεση του επαγγέλματος.

 3ο Θέμα: Φορολογικό


Η επιβολή από την Κυβέρνηση στον Ελληνικό λαό, δυσβάσταχτων οικονομικών μέτρων τα οποία συνεχώς προτείνονται, διαμορφώνουν και στον Κλάδο μας ένα περιβάλλον ασφυξίας αφού ως είναι φυσικό οι ασθενείς μας δεν έχουν πλέον δυνατότητα οικονομικής χρηματοδότησης αποκατάστασης των οδοντιατρικών προβλημάτων. Την “περαίωση” διαδέχεται σήμερα μία άνευ προηγουμένου και εκτός λογικής δέσμη νέων φορολογικών μέτρων.

Η μείωση του αφορολογήτου ορίου, ως την κατάργηση του, η μόνιμη φορολόγησή μας επειδή λειτουργούμε ιατρείο (ως ελευθεροεπαγγελματίες), η συμμετοχή μας στην “αλληλεγγύη” με τα άδικα και αντισυνταγματικά αντικειμενικά κριτήρια έρχονται να εξοντώσουν τον ελεύθερο επαγγελματία οδοντίατρο οδηγώντας τον στο κλείσιμο του οδοντιατρείου ή στη μετανάστευση.

Ο διάλογος με τα Υπουργεία έχει εξαντληθεί. Δεν υποστέλλουμε τις σημαίες του αγώνα, αγωνιζόμαστε και συμμετέχουμε σε κάθε μορφή αγώνα καταγγέλλουμε τους Κυβερνώντες που ενεργούν ως εντεταλμένα στελέχη της Τρόικας, και αποφασίζουμε την προσφυγή μας στα αρμόδια δικαστήρια.

 Θέμα 4ο: Ασφαλιστικό

 Διαμαρτυρόμαστε για τον αποκλεισμό του Ταμείου μας (Τομέας Υγειονομικών του Ε.Τ.Α.Α. - πρώην Τ.Σ.Α.Υ.) από τον τριμερή χρηματοδότηση. Είμαστε αντίθετοι με την επιβολή της υποχρέωσης στο Ε.Τ.Α.Α. να χορηγεί από μόνο του στο μέλλον τη βασική σύνταξη. Το κούρεμα των ομολόγων του Ταμείου, καθώς και των καταθέσεων των αποθεματικών στην Τράπεζα της Ελλάδος, εγκυμονεί κινδύνους συνθήκες χρεοκοπίας του ασφαλιστικού μας φορέα. Αυτή τη στιγμή το κράτος εκμεταλλεύεται τα αποθεματικά του Ταμείου μας, αδιαφορεί για την τύχη των ασφαλισμένων του και αθετεί τη συνταγματική υποχρέωση της πολιτείας για τις συντάξεις των ασφαλισμένων που απορρέει από την εγγύηση από το κράτος. Καταγγέλλουμε τον Υπουργό Εργασίας και Κοινωνικής Ασφάλισης για την μετατροπή του υγιούς και ευγενούς Ταμείου μας σε προβληματικό και ασθενές με την τακτική που ακολουθεί.

 

Με συναδελφικούς χαιρετισμούς

Ο Πρόεδρος                                                       Ο Γεν. Γραμματέας

ΑΘΑΝΑΣΙΟΣ ΚΑΤΣΙΚΗΣ                                    ΠΑΝΑΓΙΩΤΗΣ ΒΙΓΛΑΣ