---
title: 24ωρη Πανελλαδική Απεργία Οδοντιάτρων
date: 2011-02-01
img: 
---
ΕΛΛΗΝΙΚΗ ΟΔΟΝΤΙΑΤΡΙΚΗ ΟΜΟΣΠΟΝΔΙΑ

Θεμιστοκλέους 38, 106 78 Αθήνα

Τηλ. 210-3813380, 2103303721, Fax: 210 3834385, e-mail eoo@otenet.gr

Προς τους Οδοντιατρικούς Συλλόγους της Χώρας

 

 

ΕΓΚΥΚΛΙΟΣ

24ωρη ΠΑΝΕΛΛΑΔΙΚΗ ΑΠΕΡΓΙΑ ΟΔΟΝΤΙΑΤΡΩΝ την ΤΕΤΑΡΤΗ 23η ΦΕΒΡΟΥΑΡΙΟΥ 2011


Το Διοικητικό Συμβούλιο της Ελληνικής Οδοντιατρικής Ομοσπονδίας στη συνεδρίαση της 11/02/2011 αποφάσισε να κηρύξει 24ωρη Πανοδοντιατρική  απεργία την ΤΕΤΑΡΤΗ 23 ΦΕΒΡΟΥΑΡΙΟΥ 2011, ταυτόχρονα με την 24ωρη απεργία της Γ.Σ.Ε.Ε. και Α.Δ.Ε.Δ.Υ.

Οι Έλληνες Οδοντίατροι διαμαρτυρόμαστε και αγωνιζόμαστε για:

1.Έναν ειλικρινή και ουσιαστικό διάλογο με το Υπουργείο Υγείας, στον οποίο ποτέ δεν κληθήκαμε, παρά τις επανειλημμένες προσπάθειες, που αφορά την νέα Πρωτοβάθμια Οδοντιατρική περίθαλψη όπως προκύπτει από τον Νόμο: «Διαρθρωτικές αλλαγές στο σύστημα υγείας και άλλες διατάξεις»

Από το νόμο αυτό, η Οδοντιατρική απουσιάζει και η ασάφειά του και η αναφορά του σε υπουργικές αποφάσεις μας προβληματίζουν (ανησυχούν) για το μέλλον του Κλάδου μας, καθώς και για την παροχή αξιοπρεπούς οδοντιατρικής περίθαλψης στους Έλληνες πολίτες.

2.Τη δίκαιη αντιμετώπιση του Κλάδου μας από το Υπουργείο Οικονομικών που με απανωτά φορολογικά νομοσχέδια και πρακτικές των υπηρεσιών του, όπως η ποινικοποίηση των παραβάσεων, μας οδηγούν στην ανασφάλεια αβεβαιότητα και οικονομική ανέχεια τη στιγμή αυτή που ο Κλάδος μας πλήττεται από τον υπερπληθυσμό, την ανύπαρκτη κρατική συμμετοχή και την δυσμενή οικονομική συγκυρία.

3.Την εξαίρεση του επαγγέλματος μας από το σχέδιο νόμου για την απελευθέρωση των επαγγελμάτων για λόγους δημοσίου συμφέροντος οι οποίοι συναρτώνται άμεσα με την προστασία της δημόσιας υγείας και την διασφάλιση υψηλού επιπέδου οδοντιατρικών υπηρεσιών των πολιτών.

4.Την αδυναμία στελέχωσης του Τομέα Υγειονομικών (ΤΣΑΥ) με υπαλληλικό προσωπικό που έχει σαν αποτέλεσμα την κωλυσιεργία του Ταμείου μας στην έκδοση των απαραιτήτων διευκρινιστικών εγκυκλίων καθώς και την καθυστέρηση έκδοσης των συντάξεων μας.

5.Τον αποκλεισμό του Ταμείου μας ΕΤΑΑ από την τριμερή χρηματοδότηση καθώς και την υποχρέωση στο ΕΤΑΑ και χορηγεί από μόνο του την βασική σύνταξη και να καταθέτει τα αποθεματικά του στην Τράπεζα της Ελλάδας.

Οι προϋποθέσεις  αυτές καθιστούν το κράτος κερδοσκόπο εις βάρος του Ταμείου μας και αναξιόπιστο ως προς την εγγύηση των συντάξεων.

 

Οι Έλληνες Οδοντίατροι αγωνιζόμαστε μαζί με την ΓΣΕΕ και την ΑΔΕΔΥ και όλους τους Έλληνες εργαζομένους και συνταξιούχους που πλήττονται σήμερα από την σκληρή και άδικη οικονομική πολιτική και συμπαραστεκόμαστε στα δίκαια αιτήματά τους.

 

 

 

Για την Ελληνική Οδοντιατρική Ομοσπονδία

 
Ο Πρόεδρος                                       Ο Γεν. Γραμματέας

Αθανάσιος Κατσίκης                              Παναγιώτης Βίγλας